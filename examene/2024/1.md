```
An: 2024
Nr: 1
```

## Subiectul I

Intr-un grup de studenti, 3 persoane au un nivel inalt de pregatire, 19 persoane au un nivel mediu si 3 persoane au un nivel scazut. Probabilitatile de promovare cu succes a examenului pentru acesti studenti sunt respectiv: 0.95, 0.7 si 0.4.

a) (0,5p) Care este probabilitatea ca un student ales la intamplare sa promoveze examenul?

b) (0,5p) Se stie ca un student a promovat examenul. Care este probabilitatea ca era foarte bine pregatit?

## Subiectul II

Fie $X$ si $Y$ doua variabile aleatoare de tip discret pentru care functia masa de probabilitate comuna este definita astfel:

$f(x,y) = \begin{cases}\displaystyle\frac{1}{30} (x+y), \text{ daca } x = 0,1,2 \text{ si } y = 0,1,2,3 \\ 0, \text{ in rest}\end{cases}$

a) (0,5p) Determinati repartitiile marginale ale variabilelor $X$ si $Y$. Sunt $X$ si $Y$ independente?

b) (0,5p) Determinati $Cov(X,Y)$.

## Subiectul III

(0,5p) Fie $X$ o variabila aleatoare repartizata uniform, $X \sim U[0,1]$ si $Y = \displaystyle\frac{1}{X}$. Determinati densitatea de probabilitate a variabilei aleatoare $Y$.

## Subiectul IV

O variabila aleatoare $X$ de tip continuu are repartitia Pareto de parametri $x_0$ si $a > 0$ daca functia de densitate este 

$f(x) = \begin{cases}\displaystyle\frac{\alpha x_0^\alpha}{x^{\alpha+1}}, \text{ daca } x \ge x_0 \\ 0, \text{ in rest}\end{cases}$

a) (1p) Aratati ca daca $X$ are o repartitie Pareto, variabila aleatoare $Y = \ln\displaystyle\left(\frac{X}{x_0}\right)$ are o repartitie exponentiala cu parametrul $\alpha$.

b) (1p) Determinati media, varianta si mediana variabilei $X$.

<pb/>

## Subiectul V

(1,5p) Avem datele $(x_1, y_1), (x_2, y_2), \dots (x_n, y_n)$. Folosind metoda celor mai mici patrate, estimati coeficientii $b_0$ si $b_1$ ai curbei $y = b_0 + b_1 x^2$ pe care se afla punctele (dupa metoda folosita la regresia liniara).